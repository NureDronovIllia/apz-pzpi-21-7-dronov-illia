1 	BUSINESS REQUIREMENTS (БІЗНЕС-ВИМОГИ)
1.1 	 Background (Передумови)


У сучасній швидкозростаючій транспортній індустрії ефективне управління споживанням палива та використанням автотранспортних засобів є критичним аспектом для підприємств, що прагнуть оптимізувати свою діяльність. Ручні методи ведення обліку видачі палива та заправки автотранспортних засобів не лише є витратними за часом, але й схильними до помилок та порушень безпеки. Розпізнавши ці виклики, запропонований проєкт спрямований на розробку комплексної програмної системи, призначеної для автоматизації моніторингу та контролю процесів видачі палива та заправки автотранспортних засобів.
Розроблювальна програмна система відповідатиме потребі у спрощених механізмах звітності, дозволяючи зацікавленим сторонам отримувати доступ до реального часу у відношенні споживання палива, заправочних операцій та звітів про використання транспортних засобів. Вона буде забезпечувати широкий спектр звітів та аналітичних даних, необхідних для прийняття обгрунтованих управлінських рішень щодо оптимізації ресурсів та виконання бізнес-потреб.
З огляду на вимоги щодо безпеки, велика увага приділятиметься захисту конфіденційності даних, забезпеченню захисту від несанкціонованого доступу та запобіганню можливих загроз для інтегрованої системи. Розроблений проєкт буде враховувати сучасні методи шифрування та аутентифікації, забезпечуючи безпеку та надійність усіх обмінів інформацією. Такий підхід дозволить мінімізувати ризики витоку даних та забезпечить безпечну та конфіденційну обробку інформації про паливні запаси та транспортні засоби.
Окрім того, важливим аспектом проекту буде використання інтернаціоналізації та локалізації для забезпечення гнучкості та доступності програмної системи для користувачів з різних країн та мовних середовищ. Це дозволить забезпечити зручний та зрозумілий інтерфейс для всіх користувачів незалежно від їхнього мовного фону, що підвищить ефективність використання системи та зменшить ризик помилок при взаємодії з нею.   


1.2 	Business Opportunity (Бізнес-можливості)


Серед головних конкурентів у цьому сегменті можна виділити такі компанії, як FuelMaster та FeelTrack.
-	FuelMaster вже має значний досвід у розробці програмного забезпечення для автоматизації управління паливом та транспортними засобами. Вони пропонують комплексні рішення зі звітності та моніторингу, проте їх система не завжди відповідає всім потребам клієнтів у сфері безпеки та гнучкості. FuelMaster зосереджується переважно на аспектах ефективності та зручності використання, пропонуючи прості інтерфейси та стандартні функції, але не завжди враховує специфічні потреби різних видів транспорту та підприємств. Компанія активно працює в країнах Європи, Північної Америки та Азії;
-	FleetTrack спеціалізується на розробці програмних рішень для управління автопарком. Вони пропонують інтегровані системи з моніторингу та аналітики, але їхні рішення не завжди враховують всі аспекти контролю відпуску палива та заправки транспортних засобів. FleetTrack зазвичай зосереджується на відстеженні руху автопарку та витрат пального, але не надає повноцінного інструментарію для контролю за самими процесами заправки та відпуску палива. Послуги компанії доступні споживачам в Північній Америці та Європи.
Зважаючи на системи конкурентів, можна виділити відмінності та переваги нашого проєкту:
-	проєкт орієнтований на глобальний ринок;
-	наявність гнучкої системи обробки даних та їх подальшого 	аналізу;
-	наш сервіс передбачає адмін-панель для управління 	користувачами та даними системи, що може бути корисним для 	підприємців;
-	більшість конкурентів орієнтовані на ринок США та деякі країни Європи, в той час як наш сервіс буде надавати послуги по всьому світу.


2 	VISION OF THE SOLUTION (КОНЦЕПЦІЯ РІШЕННЯ)
2.1	 Vision Statement (Окреслення концепції)


Розроблювальний проєкт має на меті створення інноваційної програмної системи для автоматизації контролю відпуску та заправки транспортних засобів. Ця система спрямована на покращення якості обслуговування для операторів та адміністраторів, забезпечуючи зручність, безпеку та ефективність у кожному етапі роботи з технікою.
Головною метою системи є оптимізація процесу контролю та управління технікою, роблячи його максимально простим та зручним для кожного користувача. Ми прагнемо надати зручний інтерфейс для операторів, який дозволить їм легко та швидко контролювати стан обладнання та робити свої обов'язки ефективно.
Важливим аспектом є також забезпечення безпеки для всіх сторін. Система включатиме ефективні механізми моніторингу та контролю, що гарантуватиме операторам та адміністраторам високий рівень безпеки під час виконання робіт. Інтеграція технологій, таких як GPS та Wi-Fi модулі, дозволить точно відстежувати місцезнаходження техніки та забезпечить ефективний контроль за її рухом.
Крім того, система надасть можливість контролювати процес заправки техніки, включаючи автоматичне відстеження рівня палива в заправочних баках та своєчасне замовлення нового палива. Це допоможе уникнути перебоїв у роботі та забезпечить неперервну діяльність обладнання.
Розроблювана система надаватиме звітність та аналітику, що дозволить здійснювати об'єктивний аналіз даних щодо використання техніки, роботи співробітників та ефективності процесів управління. Це допоможе підприємствам приймати обгрунтовані рішення щодо оптимізації витрат та підвищення продуктивності.


2.2 	Major features (Головна функціональність)


MF-1:  Єдина екосистема робітників: Забезпечення можливості робітникам відмічати свою активність, таку як початок / закінчення робочої зміни, дозаправку або техогляд техніки.
MF-2: Моніторинг та відстеження: Забезпечення можливості адміністраторам та деяким робітникам відстежувати рух або місцеположення техніки на мапі за допомогою GPS.
MF-3: Поповнення палива: Автоматична закупівля палива у компанії-партнера за розкладом, або у разі зменшення рівня палива до критичного низького.
MF-4: Аналітика та звітність: Надання аналітичних інструментів для власників та адміністраторів бізнесу з можливістю створення звітів щодо використання транспортних засобів, продуктивності, витрат палива та інших важливих показників.
MF-5: Забезпечення захисту даних користувачів та транспортних засобів під час всіх етапів використання системи, включаючи зашифровану передачу даних та забезпечення конфіденційності особистих даних.
MF-6: Багатомовний інтерфейс: Користувачі можуть користуватися додатком англійською й українською мовами.


3 	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1 	 Scope of Initital Release (Рамки первинного випуску)


Серверна (back-end) частина повинна включати:
-	реєстрацію та авторизацію користувачів: реалізація системи користувачів та механізмів входу з підтримкою ролей та прав доступу;
-	збереження даних: Зберігання та керування даними про робітників, техніку, паливо, а також аналітичні дані;
-	замовлення палива: Розробка алгоритмів для своєчасного дозамовлення палива для безперебійної роботи підприємства;
-	моніторинг робітників: Можливість відстежування місцеположення робітників підприємства для моніторингу ефективності праці;
-	формування статистики: Можливість формування щоденної статистики по використанню палива.

IoT частина повинна включати:
-	GPS-трекінг: Інтеграція GPS-трекерів в техніці для відстежування її поточного місцеположення;
-	Wi-fi модуль: Наявність wi-fi модулів для передачі даних с датчика на сервер для їх подальшої обробки.
-	Датчик рівня палива: Інтеграція датчиків палива в цистерни для моніторингу і формування аналітичних даних.

Front-end частина повинна включати:
-	реєстрація та вхід користувачів: сторінки авторизації та реєстрації;
-	локалізований та інтернаціоналізований інтерфейс: підтримка української та англійської мови, використання інтернаціональних кодових таблиць символів, локалізоване обчислення та формат дати та часу, підтримка локального та універсального часу, метричних одиниць вимірювання, англійських  та американських систем мір, порядку сортування текстових значень, різного напряму введення тексту;
-	адмін-панель: панель, що дозволяє управління користувачами системи, управління  даними системи, створення резервних копій налаштувань та даних, експорт та імпорт даних та налаштувань;

Мобільна частина повинна включати:
-	реєстрація та вхід користувачів: сторінки авторизації та реєстрації;
-	зміна статусу техніки: надання можливості робітникам змінювати статус наявності на підприємстві техніки (заправка, початок зміни, закінчення зміни тощо);
-	локалізований та інтернаціоналізований інтерфейс: підтримка української та англійської мови, використання інтернаціональних кодових таблиць символів, локалізоване обчислення та формат дати та часу, підтримка локального та універсального часу, метричних одиниць вимірювання, англійських  та американських систем мір, порядку сортування текстових значень, різного напряму введення тексту.


3.2 	Scope of Subsequent Releases (Рамки наступних випусків)


Серверна (back-end) частина може включати:
-	Розвиток алгоритмів моніторингу та аналізу даних для виявлення паттернів у використанні транспортних засобів та оптимізації процесів.
-	Розширення функціоналу API для взаємодії з іншими системами та сервісами, зокрема з системами управління запасами та обліку витрат.

IoT частина може включати:
-	інтеграція з електронікою техніки: Зчитування даних з  електроніки, наприклад, поточний стан техніки.
-	Впровадження системи моніторингу температури та стану обладнання для попередження можливих поломок.

Front-end частина може включати:
-	підтримка інших мов та регіонів: розширення переліку підтримуваних мов та регіональних налаштувань для приваблення більшої аудиторії;
-	Покращення інтерфейсу користувача для полегшення навігації та забезпечення кращого досвіду використання.

Мобільна частина може включати:
-	Реалізацію функції геолокації для визначення місцезнаходження транспортного засобу під час поїздки.
-	Додавання функцій сповіщення для інформування користувачів про стан їх транспортного засобу та необхідність обслуговування.


4 	BUSINESS CONTEXT (БІЗНЕС-КОНТЕКСТ)
4.3 	 Operating Enviroment (Робоче середовище)


Системою зможуть користуватися люди з будь-якої країни. Користувачі повинні мати безперервний доступ до системи. Це буде досягнуто завдяки хмарним сервісам Amazon Web Services.
Також важливо розширити доступність додатку завдяки локалізації (українська та англійська мови) та інтернаціоналізації (міри ваги, довжини тощо). 
Оскільки застосунок працюватиме в різних країнах, важливо врахувати різницю в часових поясах та представленні часу.
Дані будуть зберігатися в базі даних PostgreSQL. Доступ до даних здійснюватиметься за допомогою бібліотеки SQLAlchemy.
Для розробки серверної частини буде використано технології FastAPI, що використовує мову програмування Python. Середовищем розробки буде Visual Studio Code.
Захист даних користувачів повинен бути забезпечений згідно GDPR.
Для розробки IoT частини буде використовуватися Arduino. Середовищем розробки буде Arduino IDE, інтегроване середовище розробки, яке дозволяє легко програмувати мікроконтролери Arduino за допомогою мови програмування C++. Також на Arduino буде встановлено датчик руху, GPS, спідометр та Wi-Fi модулі.
Для розробки веб-застосунку буде використано бібліотеку React.js. Середовищем розробки буде Visual Studio Code.
Для розробки мобільної частини буде використано мову програмування Kotlin. Середовищем розробки буде IntelliJ IDEA.
